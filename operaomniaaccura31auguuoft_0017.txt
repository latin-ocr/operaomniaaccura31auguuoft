 

DE TRINITATE, LiB. XIV. 7

fides erit, qua credantur quae non videntur ; sed species ‚
qua videantur quae credebantur. T unc ergo etsi vitae huJ‘us
mortalis transacta-:¹ meminerimus, et credidisse nos ali-
quando quae non videbamus, memoriter recoluerimus ,
in praeteritis atque transactis deputabitur fides ista , non
in praesentibus rebus semperque manentibus: ac per hoc
etiam trinitas ista , quae nuncin ejusdem fidei praesentis
ac manentis memoria, contuitu, dilectione consistit,
tunc transacta et praeterita reperietur esse , non perma-
nens. Ex quo colligitur, ut si jam imago Dei est ista tri-
nitas etiam ipsa nonin eis quae semper sunt, sedin rebus
sit habenda transeuntibus. Absit autem ut cum animae
natura sit immortalis, nec ab initio quo creata est, un-
quam deinceps esse desistat, id quo nihil melius habet ,
non cum ejus immortalitate perduret. Quid vero melius
in eJ'us natura creatum est, quam quod ad sui Creatoris
imaginem facta est ip Non igitur iu fidei retentione, con-
templatione , dilectione , quae non erit semper, sed in eo
quod semper erit, invenienda est quam dici oporteat ima-
ginem Dei.

V. An adhuc utrum ita se res habeat, aliquanto dili-
gentius atque abstrusius perscrutabimur? Dici enim potest,
non perire istam trinitatem , etiam cum fides ipsa transie-
rit: quia sicut nunc eam et memoria tenemus , et cogita-
tione cernimus, et voluntate diligimus; ita etiam tunc
cum eam nos habuisse memoria tenebimus , et recolemus,
et hoc utrumque tertia voluntate jungemus, eadem tri-
nitas permanebit. Quoniam si nullum in nobis quasi Ves—
tigium transiens reliquerit , profecto n'ec in memoria
nostra ejus aliquid habebimus quo recurramus eam prae-
teritam recordantes , atque id utrumque intentione tertia
copulantes, et quod erat scilicet in memoria ‚ non inde

¹1 Cor. xur, 12. — 2 Gen. 1, 27.


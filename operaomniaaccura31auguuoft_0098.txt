88 5. Auen sr1N1 EPIScom

nolens , sequeretur illa miseria quam de Deo credere
magna insania est; si autem diceret, volens, respondere-
tur ei. Ergo et ipse Deus est sua voluntate, non natura ε
Quid ergo restabat, nisi ut obmutesceret, et sua interro-
gatione obligatum insolubili vinculo se videret. Sed volun-
tas Dei si et proprie dicenda est aliqua in Trinitate per-
sona, magis hoc nomen Spiritui sancto competit, sicut
charitas. Namquid est aliud charitas, quam voluntas?
XXXIX. Video me de Spiritu sancto in isto libro se·-
cundum Scripturas sanctas hoc disputasse, quod fidelibus
sufficit scientibus jam Deum csse Spiritum sanctum, nec
alterius substantiae. nec minorem quam est Pater et Fi-
lius, quod in superioribus libris secundum easdem Scrip·
turas verum esse docuimus. De creatura etiam quam fecit
Deus, quantum valuimus, admonuimus eosqui rationem
de rebus talibus poscunt , ut invisibilia ejus per ea quae
lacta sunt, sicut possent, intellecta conspicerent 1, et
maxime per rationalem vel intellectualem creaturam,
quae facta est ad imaginem Dei per quod velut speculum,
quantum possent, si possent, cernerent Trinitatem Deum,
in nostra memoria , intelligentia , voluntate. Quae tria in
sua mente naturaliter divinitus instituta quisquis vivaci--
ter perspicit, et quam magnum sit in ea , unde potest etiam
sempiterna immutabilisque natura recoli, conspici, con-
cupisci , reminiscitur per memoriam , intuetur per intel-
ligentiam, amplectitur per dilectionem, profecto reperit
illius summae Trinitatis imaginem. Ad quam summam
Trinitatem reminiscendam , videndam , diligenciam, ut
eain recordetur, eam contempletur, ea delectetur, totum
debet referre quod vivit. Verum ne hanc imaginem ab
eadem T rinitate factam, et suo vitio in deterius commu-
tatam, ita eidem comparet Trinitati, ut omni modo existi-

¹ Rom.1‚20.

 


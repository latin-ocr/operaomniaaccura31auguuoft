DE BAPTISMO CONTRA DONATISTAS, LIB. 1v. 329

)) mores bonos colloquia mala 13» et tamen eos intus fuisse
significavit, cum ait: <‹ Quomodo dicunt quidam in vo-
» bis quia resurrectio mortuorum non est 2? » Avaros
autem ubi non detestatur? Aut vero quidquam dici po—
tuit vehementius, quam ut idolorum servitus avaritia
diceretur, sicut idem Apostolus posuit 5 : nec Cyprianus
aliter intellexit, et litteris suis ubi opus erat inseruit; qui
tamen confitetur suis temporibus in Ecclesia fuisse non
qualescumque ax aros, sed raptores et foeneratores; nec
quoslibet homines, sed episcopos. Ouanquam et istos de
quibus ait Apostolus: <c Sermo eorum sicut cancer ser-
» pit 4· . » xellem intelligere foris fuisse, sed Cyprianus ipse
me non sinit. Cum enim ad Antonianum scribens osten-
deret 5 ante tempus ultimae separationis justorum et ini-
quorum nullo modo esse propter commixtionem malorum
ab Ecclesiae unitate recedendum, ubi declarat quam sit
sanctUS, et illa quam meruit martyrii claritate dignissi-

mus, ait ι α Quantus arrogantiae tumor est, quanta humi-
litatis et lenitatis oblivio, et arrogantiae suae quanta jac-

tatio, ut quis audeat aut facere. se posse credat, quod nec
Apostolis concessit Dominus, ut zizania a fruniento putet
se posse discernere, aut quasi ipsi palam ferre et aream
purgare concessum sit, paleas conetur a tritico separare ε
cumque Apostolus dicat : « In domo autem magna, non
³> solum sunt vasa aurea et argentea, sed et lignea et fieti-
» lia 6 ; >> aurea et argentea vasa videatur eligere, lignea vero
fictilia contemnere et abjicere et damnare, quando non
nisi in die Domini vasa lignea divini ardoris incendio
concrementur, et fictilia ab eo cui data est ferrea virga
frangantur 7? Sic igitur arguens Cyprianus eos qui tan-
quam malorum consortium devitantes, se ab unitate dis-

1 1 Cor. 1, 33. — 2 Ibid. 12. — 3 Ephes. v, 5. —.-4 2 Tim. 11, 17.—
⁵ Epist. 55. — 6 2 Tim. 11, 20. —- ⁷ Psal. 11, 9.


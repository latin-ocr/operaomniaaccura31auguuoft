210 s. Are-[smmi nriseoi‘i
anathematur, aliena est. 'func autem adjuvat praeposi-
tum potius corripientem, quam criminosum resistentem ε
tunc se ab ejus conjunctione salubriter continet, ut nec
cibum quisquam cum eo sumat, non rabie inimica, sed
coercitione i'raterna. T unc etiam ille et timore percutitur
et pudore sanatur, cum ab universa Ecclesia se anathe-
matum videns, sociam turbam cum qua in delicto suo
gaudeat et bonis insultet, non potest invenire.

XIV. Ad hoc enim et ipse Apostolus ait: « Si quis fra-
» ter nominatur 1. » In eo quippe quod ait: ε( Si quis, n nihil
aliud videtur siguificare voluisse, nisi eum posse tali modo
salubriter corrigi, qui inter dissimiles peccat, id est, inter
eos quos peccatorum similium pestilentia non corrumpit.
In eo vero quod ait, nominatur, hoe nimirum intelligi vo-
luit, parum esse ut si quisque talis nisi etiam nominetur,
id est, famosus appareat, ut possit omnibus dignissima
videri, quae in eum fuerit anathematis prolata sententia.
lta enim et salva pace corrigitur, et non interfectorie
percutitur, sed medicinaliter uritur. Propterea et de illo
dixit, quem tali medicina sanari voluerat, Satis huic est
correptio quae fit a multis. Neque enirn potest esse salu-
bris a multis correptio, nisi cum ille corripitur qui nou
habet seciam multitudinem. Cum vero idern morbus plu-
rimos occupaverit, nihil aliud bonis restat quam dolor et
gemitus, ut per illud signum quod Ezechieli sancto re-
velatur, illaesi evadere ab illorum vastatione mereantur ².
Ad eum enim qui errare non potest clamant ε «Ne perdas
» cum impiis, Deus, animam meam, et cum viris san-
» guinum vitam meam 3. »Neque cum voluerint colligere
zizania, eradicent simul et triticum, nec per diligentiam
segetem Dominicam purgent, sed per temeritatem ipsi
potius inter purgamenta numerentur. Ideoque idem A pos-

¹ ι Cor. v, 11.— 2Eaech. xx, 4 - 3 Psal. xxv, 9.

 


450 S. Aneusrmt EPISCOPI

mes habitant. » Quod ergo hic dicimus , paululum ad—
vertant , qui nobis de Cypriano volunt praescribere. Si
enim in Ecclesia Christi non nisi concordes atque unani·
mes habitant, procul dubio non habitant in Ecclesia
Christi, quamvis intus esse viderentur, illi qui per in—
vidiam et contentionem sine charitate Christum annun-
tiabant3 quos ipse intelligit, non haereticos vel schisma-
ticos a Paulo apostolo commemoratos , sed falsos fratres
cum illo interius conversantes1 : qui certe baptizare non
debebant , quia in Ecclesia non habitabant, in qua ipse
dicit non habitare nisi concordes et unanimes ι nisi forte
quisquam sic abhorret a vero , ut dicat concordes et una-
nimes fuisse invidos et malevolos, et sine charitate con-
tentiosos ‚ et tamen baptizabant, nec eorum ista detes-
tanda perversitas sacramentum Christi, quod per eos
tractabatur et dispensabatur , aliqua ex parte minuebat
atque violabat.

XCVIII. Totum sane ipsum locum in eadem ad Mag-
num Epistola positum operae pretium est pertractare,
quem ita contexuit. « hon habitans, inquit, in domo
Dei ‚ id est, in Ecclesia Christi , 111 qua non nisi concor-
des atque unanimes habitant, loquente in Psalmis Spi-
ritu sancto , et dicente : « Deus qui inhabitare facit una-
„nimes in domo'2. n Denique unanimitate Christianos
firma sibi atque inseparabili charitate connexos, etiam
ipsa Dominica sacrificia declarant. Nam quando Domi-
nus corpus suum panem vocat3 , de multorum granorum
adunatione congestum 3 populum nostrum , quem porta-
bat , indicat adunatum : et quando sanguinem suum vi-
num appellat, de botris atque acinis plurimis expressum,
atque 111 unum coactum3 gregem item nostrum significat
commixtione adunatae multitudinis copulatum. » Haec

1Philip. t, 15. — ² Psal. ωιτη, 7.- 3 Joan. vr, 52.

 

 


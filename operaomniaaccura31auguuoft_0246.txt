236 s, [incussum Eriscom

fulcire conantur, quae Dominus donaverit dicere : ut in-
telligant omnes qui non studio partium caecati judicant ‚
non solum eos non adjuvari auctoritate Cypriani , sed per
ipsam maxime convinci atque subverti:

ΙΙ. Jam quidem in supra memoratis libris dictum est,
ita posse extra catholicam communionem dari baptismum,
quemadmodum et extra eam potest et haberi. Nullus au-
tem illorum negat habere baptismum etiam apostatas,
quibus utique redeuntibus et per poenitentiam conversis,
dum non redditur, amitti non potuisse judicatur. Sic et
illi qui per sacrilegium schismatis ab Ecclesiae commu-
nione discedunt ‚ habent utique baptismum, quem prius
quam discederent acceperunt ; nam et ipsis , si redeant,
non eis iterum datur : unde ostenduntur, illud quod ac-
ceperant in unitate positi, non potuisse amittere separati.
Quod si haberi foris potest , etiam dari cur non potest?
Si dicis , non recte foris datur z respondemus, Sicut non
recte foris liabetur, et tamen habetur3 sic uon recte soris
datur, sed tamen datur. Sicut autem per unitatis recon-
ciliationem incipit utiliter haberi , quod extra unitatem
inutiliter habebatur ε sic per eamdem reconciliationem
incipit utile esse , quod extra eam inutiliter datum est.
Non tamen dici fas est, non datum esse quod datum est,
aut, utnon hoc dedisse quisquam calumnietur, cum hoc
eum dedisse quod acceperat confitetur. Sacramentum
enim baptismi est quod habet qui baptizatur ε ct sacra-
mentum dandi baptismi est quod habet qui ordinatur.
Sicut autem baptizatus, si ab unitate recesserit, sacra-
mentum baptismi non amittit ; sic etiam ordinatus , si ab
unitate recesserit, sacramentum dandi baptismi non amit-
tit. Nulli enim sacramento injuria facienda est: si dis-
cedit a malis , utrumque discedit3 si permanet in malis,
utrumque permanet. Sicut ergo acceptatur baptismus ‚

 


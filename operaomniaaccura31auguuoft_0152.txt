142 S. Aueusrim Eriscorr

quaerentibus Discipulis explicaret, non ait : Ager est
Africa3 sed ait ι c< Ager est hic mundus. ³> Per totum ergo
. m undum seges ista seminata est, per totum superseminata

zizania ‚ per totum crescit utrumque usque ad messem.
Numquid aut Donatus fuit major messor, aut eo tem-
pore, quo se isti a terrarum orbe separarunt, tempus
messis advenerat? Cum idem Dominus ne alicui liceret
interpretari quod vellet, apertissime dixerit : c< Messis
» autem est finis saeeuli , messores autem Angeli sunt1. ›)
Tales enim messores errare non possunt ‚ ut vel frumenta
pro zizaniis colligant , vel pro frumentis zizania redigant.
lsti autem cum quasi zizania fugiunt, se ipsos esse zizania
demonstrarunt, in manifestissimo sacrilegio eontra sen-
tentiam Domini praedicantes 2 ut eum ille dicat: Sinite
utraque creseere usque ad messem ; isti per tam magnum
agrum , id est, totum mundum, zizania creseere, fru—
menta vero diminuta ‚ et in sola Africa remansisse con·
tendant, Christo regi et principi nostro sacrilegam fa-
cientes injuriam. Scriptum est enim : « ln lata gente
)) gloria -regis, in diminutione autem populi centritio
Β principis? » Sed jam tempus est , quantum existimo ,
ipsa testimonia Scripturarum , quae male interpretando
decipiunt imperitos, diligenter attendere, et quantum
Dominus donat, seeundum intellectum catholicae verita· ,
tis aperire.

¹ Matrix. xm, 39. —- 2 Prov. xiv, 28.

